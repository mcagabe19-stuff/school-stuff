<html>
<style type="text/css">
    #k {
        margin-left: 450px;
        width: 140px
    }

    #y {
        margin-top: -200px;
        margin-left: 860px;
    }

    .stripe {
        background: none repeat scroll 0 0 black;
        height: 2px;
        margin-top: 210px;
        margin-left: 270px;
        position: absolute;
        top: 0.5em;
        width: 63%;
    }
</style>

<body>
    <img src="images/k4.jpg" id="k"></img>
    <a href="#"><img src="images/ps.jpg" id="y"></img></a>
    <br>
    <div class="stripe"></div>
    <h1 style="text-align: center">Şeker Portakalı Kitap Açıklaması</h1>
    <h3 style="text-align: center">Yoksul bir ailenin beş yaşındaki oğlu olan Zeze, yaramazlıkları ile tüm mahalleye
        gına getiren ve yaka silktiren bir çocuktur. Herkes ona “şeytanın vaftiz oğlu” olduğunu söyler. Zeze, yaramaz
        olmasının yanında hayal gücü geniş, okumayı tek başına sökecek kadar akıllı ve öğretmenini mutlu etmek için her
        gün ona bir çiçek götürecek kadar duygulu bir çocuktur. Çok küçük yaşta okula başlayan Zeze, okulda uslu ve
        çalışkan bir öğrenci olur ama sokakta yaramazlıklarını sürdürür. Yalnızca ablası ve öğretmeni onun
        yaramazlıklarına anlayışla yaklaşır.</h3>
    <h3 style="text-align: center">Ailesi yeni bir mahalleye taşınmak zorunda kalınca mutsuz olan Zeze, yeni evlerinin
        bahçesindeki bir şeker portakalı fidanını arkadaş edinir. Minguinho adını verdiği, keyifli olduğu günler ise ona
        Xururuca dediği şeker portakalı fidanı ile konuşmaktadır. Zeze, fidana gün boyu yaptıklarını ve hayallerini
        anlatır.</h3>
    <h3 style="text-align: center">Yılbaşı yaklaştığında Zeze, hediye beklentisi içinde pabuçlarını kapının önüne koyar
        ama işsiz ve çok yoksul bir adam olan babasının ona hediye alacak gücü yoktur. Bu yaptığının babasını nasıl
        üzdüğünü fark ettiğinde çok pişman olur. Babasına bir hediye alıp yaptığını telafi etmek için ayakkabı boyamak
        üzere yollara düşer ve filtreli sigara almak için yeterli para kazanıp babasına hediye vermeyi başarır.</h3>
    <h3 style="text-align: center">Zeze’nin yaramazlıklarından birisi de, kasabanın en güzel ve en havalı arabasının
        arkasına asılmaktır. İlk denemesinde başarısız olur ve arabanın sahibi Portekizli Manuel Valaderes’ten dayak
        yer. Bundan sonra Portekizli Manuel'den saklanır. Ama bir gün yaramazlıkları sonucu yaralandığı için okula
        topallayarak gittiğini gören Portekizli Manuel, onu arabasına alıp eczaneye götürür; ardından kendisine limonata
        ve pasta ısmarlar. Böylelikle Zeze ile Portekizli arasında bir dostluk gelişir ve artık sürekli birlikte vakit
        geçirirler. Zeze, onu babası gibi görür.</h3>
    <h3 style="text-align: center">Zeze, bir gün sokak şarkıcısı olan Bay Arivaldo ile tanışınca onun yanında sokaklarda
        şarkı söylemeye başlar. Zeze'nin babası, şarkı sözlerinin müstehcen (Kaba) olduğunu düşündüğü için onun Bay
        Arivaldo ile görüşmesini yasaklar. Zeze, bir gün babası için şarkı söylemeye karar verip Bay Arivaldo’dan
        öğrendiği bir şarkıyı ona söyleyince babası onu kemerle döver. Zeze, yediği bu dayaktan sonra artık babasının
        değil Portekizli’nin oğlu olmak istediğini söyler.</h3>
    <h3 style="text-align: center">Yaramazlıklarından ötürü sürekli ailesinden dayak yiyen Zeze, bir gün ablası Jandira
        ve ağabeyi Totoca tarafından çok ağır bir şekilde dövülür, evden çıkamaz hâle gelir. Zeze o süreçte ölmeyi
        isteyecek kadar çok acı çekmiştir. İyileşip Portekizli ile buluştuğunda bu düşüncesini ona açar ama Portekizli
        onu bu düşünceden vazgeçirir.</h3>
</body>

</html>