<html>
<body>
<h2 style="color:DarkBlue;"> 1.1. Web Sayfası Yayınlamada Temel Kavramlar </h2>
Web sayfasının yayınlanabilmesi için sayfa içeriğinin hazırlanmasının yanında, temel bile- <br/>
şenlerin de tanımlanması, bir araya getirilmesi gerekir. <br/>
<h2 style="color:DarkBlue;"> 1.1.1. Web Sayfası </h2>
Internet [World Wide Web (www)] için hazırlanan ve web tarayıcıları aracılığıyla görüntülene- <br/>
bilen belgeye <b> web sayfası </b> adı verilir. Standart bir web sayfası, farklı web sayfalarına bağlantıları <br/>
içermekte olup farklı teknolojilerle hazırlanabilmektedir. <br/>
<h2 style="color:DarkBlue;"> 1.1.2. Web Sitesi </h2>
Web sitesi, web üzerinde yer alan sayfaları ziyaretçilerin kullanımına sunan sayfalar bütünüdür. <br/>
<h2 style="color:DarkBlue;"> 1.1.3. Alan Adı (Domain) </h2>
IP (Internet Protokol) adresi şeklinde ifade edilen, bilgisayarların birbirleri ile iletişim kurması- <br/>
nı sağlayan, numerik sisteminin daha kolaylaştırılmış ve rahatça girilebilmesi için kelimelerle ifade <br/>
edilen hâlidir. “Web sitesinin, internet dünyası içindeki kimliği” olarak da tanımlanır. <br/>
<br/>
<b> www.meb.gov.tr </b> <br/>
<b> www.alabismi.allanturu.ulkecodu </b> <br/>
<h2 style="color:DarkBlue;"> 1.1.4 Alan Adı Uzantıları </h2>
En yaygın alan adı uzantıları aşağıdaki gibidir. <br/>
<br/>
<b> gov (government) </b> : Devlet kurumları <br/>
<b> edu (education) </b> : Eğitim kurumları <br/>
<b> k12 (kindergarten 12) </b> : Temel eğitim ve ortaöğretim kurumları <br/>
<b> org (organization) </b> : Ticari olmayan kuruluşlar <br/>
<b> com (company) </b> : Ticari kuruluşlar <br/>
<b> mil (military) </b> : Askerî kurumlar <br/>
<b> net (network) </b> : Servis sunucular <br/>
<b> ac (academic) </b> : Akademik kuruluşlar <br/>
<b> int (international) </b> : Uluslararası kuruluşlar <br/>
<b> info (information) </b> : Bilgi içerikli web siteleri <br/>
<b> biz (business) </b> : Ticari kuruluşlar <br/>
<br/>
k12 uzantısı; okul öncesi ile üniversite öncesi arasında hizmet veren eğitim kurumları (okul ön- <br/>
cesi, temel eğitim ve ortaöğretim kurumları) tarafından kullanılmaktadır. edu uzantısı ise; ağırlıklı <br/>
olarak üniversiteler tarafından kullanılmaktadır. <br/>
<h2 style="color:DarkBlue;"> 1.1.5. Alan Adı Alma İşlemi </h2>
Web sitesi için belirlenecek isim (alan adı), kullanıcıların kolay hatırlayacağı ve sitenin yayın <br/>
amacına uygun olacak şekilde belirlenmelidir. Aşağıdaki adımlar takip edilerek alan adı alma iş- <br/>
lemi tamamlanabilir. <br/>
<br/>
<span>&bull;</span> Güvenilir bir alan adı yetkilisi (örneğin; nic.tr) seçilir. <br/>
<br/>
<span>&bull;</span> Alan adı sorgulama aracı üzerinden istenen alan adının durumu sorgulanır. <br/>
<br/>
<span>&bull;</span> Sorgulanan alan adı daha önce kullanılmamış ve müsait durumda ise doğrudan seçim yapılarak <br/>
kayıt süreci başlatılır. Eğer sorgulanan alan adının kullanımda olduğu (yani daha önceden kayde- <br/>
dildiği) görülürse benzer şekilde kullanılabilecek en iyi seçeneklerden biri tercih edilebilir. <br/>
<br/>
<span>&bull;</span> Kayıt sürecinin sonunda siparişe ilişkin tanımlamalar (alan adı için kullanım süresi, satın alma <br/>
gerçekleştirilecekse ödeme tanımlamaları) yapılır. <br/>
<br/>
<span>&bull;</span> Alınan alan adı onaylanarak işlem tamamlanır. <br/>
</body>
</html>